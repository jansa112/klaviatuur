# Huvitavad faktid klaviatuuride kohta

## Klaviatuuride paigutus - Raiko Koorem

QWERTY klaviatuuri paigutus on tuntud kõigile, kes kunagi klaviatuuri puutunud on. Isegi kui nad seda ei tea.
Vaatamata sellele, et QWERTY on üks kõige populaarsemaid klaviatuuri paigutusi, on olemas ka teisi variante. Nendeks on Dvorak ning Colemak. Selles peatükis vaatame ka nende eripärasid ning miks ka mitte ise proovida trükkimist teiste klaviatuuride paigutusetega.

### QWERTY klaviatuuripaigutus

QWERTY paigutuse leiutas Christopher Latham Sholes 1870. aastatel trükimasinatele. Selle paigutuse eesmärk oli olla aeglane ja ebatõhus, et trükitud tähed ei ummistaks mehaanilise trükimasina kirjutus ribasid, mis oli probleemiks, kui liiga kiiresti trükkida. Tänapäeval seda muret arvutite klaviatuuride puhul ei eksisteeri.
QWERTY nimi tuleneb tema esimeste tähtede reast, milles on QWERTY järjestikuses.

<img src="https://www.daskeyboard.com/blog/wp-content/uploads/qwerty-windows-1536x508.jpg" alt="alt text" title="QWERTY">

Tänapäeval kasutavad praktiliselt kõik arvutiklaviatuurid seda paigutust, mis on ka põhjuseks, et miks see on nii levinud ja laialdaselt saadaval. See on ka peamine põhjus, miks teised paigutused pole muutunud populaarsemaks ja on laiemale avalikkusele praktiliselt tundmatud.

### DVORAK klaviatuuripaigutus

1930 aastatel leiutas doktor August Dvorak “Dvorak”-i paigutuse. Disaini eesmärk oli olla kiire ja efektiivne, seega paigutas doktor Dvorak kõige tavalisemad kaashäälikud ja vokaalid kodureale, välja arvatud U täht. See erineb drastliselt QWERTY klaviatuuri paigutusest.
Hinnanguliselt võib Dvoraki klaviatuuril trükkides olla üle 60 protsendi kiirem võrreldes QWERTY klaviatuuripaigutust.

<img src="https://www.daskeyboard.com/blog/wp-content/uploads/dvorak-layout-1.jpg" alt="alt text" title="DVORAK">

Nagu näha, asetab Dvoraki paigutus ka kõige sagedamini kasutatud ingliskeelsed tähed, E (1. koht) ja T (2. koht), pikimatele sõrmedele, keskmisele sõrmele. Samuti leiate kõige tavalisema interpunktsiooni vasaku käe keskmisel real, mis on näidanud eeliseid neile, kes selle klaviatuuripaigutuse omaks võtavad. 
Kahjuks on Dvoraki klaviatuur nii palju erinev QWERTY-st, et selle ümberõppimine võib aeg võtta mitmeid  kuid. 

### COLEMAK klaviatuuripaigutus

Lõpuks, meil on üks uusimaid klaviatuuripaigutusi, Colemaki paigutus, mille leiutas Shai Coleman aastal 2006. See oli mõeldud olema uuendus Dvoraki paigutusest.

<img src="https://www.daskeyboard.com/blog/wp-content/uploads/Colemak-layout.svg_-1536x512.png" alt="alt text" title="Colemak">

Colemaki paigutusega on kirjavahemärkide klahvid samas kohas nagu QWERTY klaviatuuril, välja arvatud kooloni ja semikooloni klahv, mis on liigutatud ülemisele reale. Kui soovite QWERTY paigutusest uuele paigutusele üle minna, võib Colemak olla lihtsam, kuna vähem klahve on muudetud ning ümberõppimine võtab vähem aega.

### Kõige kiirem klaviatuuripaigutus?

Kuna QWERTY on nii laialdaselt kasutusel ning Dvoraki ja Colemaki kasutajate arv on väike, pole veel ühtegi veenvat tõendit, mis toetaks ideed, et üks paigutus oleks kiirem kui teine.

Hetkel paistab, et "ametliku" Guinnessi maailmarekordi kiireima kirjutaja tiitlit hoiab endiselt Barbara Blackburn, kelle tippkiirus oli 212 sõna minutis, kasutades Dvoraki paigutust. Antud rekordit on murtud juba mitu korda ning üheks selleks näiteks on 16-aastane poiss Floridast interneti nimega “mythicalrocket”, kes saavutas 2023 aasta juunis 300 sõna minutis trükkides QWERTY klaviatuuriga. 

Lisaks toimuvad ka iga iga 10 aasta tagant Ultimate Typing Championship'i nimeline kiirkirjutamise võistlus, mille 2020 aastal võitis Anthony "Chak" Ermolin, kõige kiirema trükikiirusega 233.0 sõna minutis ning tema kasutab QWERTY paigutust. Võistluse ajal kasutas ainult üks kirjutaja alternatiivset paigutust, John "NoThisIsJohn" Leeds, kes trükib Dvoraki paigutusel ja lõpetas 12. kohal. Kuigi see ei tähenda, et teisi paigutusi kasutavaid kiirkirjutajaid ei oleks, tasub siiski mainida, et kõik võistluse 10. parema hulka jõudnud võistlejat kasutasid QWERTY paigutust.

Kui aeg edasi läheb ja rohkem inimesi saab teadlikuks Dvoraki ja Colemaki paigutustest, võib tekkida rohkem tõendeid selle kohta, et milline klaviatuur siis kiirem on. Kuna Dvorak ja Colemak on endiselt laiemale publikule praktiliselt tundmatud, nõuaks nende paigutuste kasutamise osas suurt muutust ja noorem põlvkond  peaks neid kasutsele võtma, et nende paigutuste kasutamine leiaks rohkem kasutust ka kiirkirjutajate hulgas.

## Membraanklaviatuurid - Kaur Ilves

Membraanklaviatuur on arvuti klaviatuuri tüüp, mille klahvide all on üks kummitaoline membraan. Membraan puutub trükkplaadiga kokku, kui klahv on täielikult alla vajutatud.

Membraanklaviatuur koosneb mitmest kihist. Klaviatuuri ülemine kiht sisaldab kõiki klahve. See on koht, kus kasutajad puudutavad ja vajutavad klaviatuuri ning kus klahvid puutuvad kokku keskkonnaga. See võib olla valmistatud erinevatest materjalidest, näiteks plastikust või kummist. 

Ehituselt jagunevad membraanklaviatuurid peamiselt kahte kategooriasse:

1. #### Lameklahv (flat key) klaviatuurid 

Esimene kiht on ülemine membraanikiht, sellele on prinditud kõik klahvid ning see on ühes tükis. Membraani  alumisele/sisemisele poolele  on prinditud elektriline juhtrada. See on painduv kiht. 
Teine kiht on jäigem plastmass kiht, milles on iga klahvi all auk. Selle kihi eesmärk on hoida ülemine ja alumine kiht üksteisest eemal, et nendele prinditud juhtrajad ei oleks pidevas kontaktis. 
Kolmas kiht on alumine membraankiht, millele on samuti prinditud juhtrajad ja mis on  ühendatud klaviatuuri vooluvõrguga.

<img src="https://www.iqsdirectory.com/articles/membrane-switch/membrane-keyboards/layers-of-a-membrane-keyboard.jpg" alt="alt text" title="flatkeylayers">

Lameklahvidega membraanklaviatuurid on peamiselt kasutusel olnud kodumasinatel, kontoritehnikal, tööstusseadmetes, juhtpultides, vanematel mobiiltelefonidel jne. 

<img src="https://m.ruggedized-keyboard.com/photo/pl5245656-16_key_flat_industrial_custom_membrane_keypads_with_industrial_metal_dome_pcb.jpg" alt="alt text" title="flatkeyboard">


2. #### Kuppelklahv (dome key / dome switch) klaviatuurid 

Kuppelklahvidega membraanklaviatuurid on hetkel maailmas enim kasutatavad klaviatuurid. Üldiselt on seda tüüpi klaviatuuril kihte rohkem kui lameklahvidega klaviatuuril. Esimene kiht on korpus koos nuppudega.
Teiseks kihiks on tavaliselt ühes tükis kummist matt, millel on iga klahvi kohas kuppel. 
Järgmised kihid on sarnased lameklahvidega klaviatuurile - pealmine membraan, mille alla prinditud juhtrajad, aukudega vahekiht ning alumine membraan, mille peale prinditud juhtrajad. 

<img src="https://deskthority.net/wiki/images/thumb/9/90/Rubber_dome_over_membrane%2C_exploded.svg/975px-Rubber_dome_over_membrane%2C_exploded.svg.png" alt="alt text" title="domekeylayers"> 

Klahvivajutades surutakse kuppel vastu pealmist membraani ning selle juhtrada saavutab kontakti alumise membraani juhtrajaga ja sel hetkel toimub vajutuse registreerimine. 

<img src="https://miro.medium.com/v2/resize:fit:400/1*A83xZ7CaQce9fil180idWQ.gif" alt="alt text" title="domeswitch">

<img src="https://miro.medium.com/v2/resize:fit:400/1*-yV9ogXKn-tm1QRgea798w.gif" alt="alt text" title="scissorswitch"> 

Kuppeklahv  membraanklaviatuurid on tänapäeval  levinuim klaviatuuritüüp nii laua- kui ka sülearvutites. Sülearvutite klaviatuurid kasutavad tavaliselt käärlüliteid, mis on membraani peal oleva kummikupli kompaktne tuletis.



### Membraanklaviatuuri plussid ja miinused

Plussid: 

- Membraanklaviatuurid tekitavad tippimise ajal vähe müra, kuna membraan neelab klahvivajutuse ajal loomulikult tekkiva kuuldava tagasiside. Need klaviatuurid on üldiselt vaiksemad kui mehaanilised klaviatuurid. Membraanklaviatuurid on ideaalsed, kui kavatsete töötada avalikus ruumis või ei soovi läheduses viibivaid inimesi häirida. 

- Membraanklaviatuurid on mehaaniliste klaviatuuridega võrreldes kergemad, kaasaskantavamad ja kompaktsemad. Selle põhjuseks on asjaolu, et liikuvaid osi on vähem ja lülitusmehhanism koosneb peamiselt silikoonist, kummist või plastmembraanist.

- Membraanklaviatuurid on mehaaniliste klaviatuuridega võrreldes palju odavamad. Kvaliteetse membraanklaviatuuri saate taskukohase hinnaga.


Miinused: 
 - Eluiga on ca 4-10x väiksem kui mehaanilistel klaviatuuridel, ainult 5–10 miljonit klahvivajutust oma eluea jooksul.
 - Membraanklaviatuuridel on üldiselt madal NKRO, seega ei ole need parimad mängimiseks.
 - Membraanklaviatuure on raskem puhastada ja vahetada. Kui üks klahv või komponent ebaõnnestub, peate kogu klaviatuuri välja vahetama. Mehaanilistes klaviatuurides saab klahvikatteid puhastamiseks ja vahetamiseks kergesti lahti võtta.
 - Membraanklaviatuurid annavad kergema puudutuse, kuid neil on tippimise ajal "pudrune" tunne. Need klaviatuurid annavad klahvivajutuse ajal vähem tagasisidet, kuid tänapäeval sisaldavad tipptasemel membraanklaviatuurid improviseeritud puutetundlikkust ja kuuldavat tagasisidet, et suurendada reageerimisvõimet. Teisest küljest annavad mehaanilised klaviatuurid mehaaniliste lülitite tõttu loomulikult kindlamat ja kombatavamat tagasisidet.


## Mehaanilised klaviatuurid - Andre Toompalu

Mehaanilise klaviatuuri nuppude all on individuaalsed lülitid, mis vajutamisel edastavad signaali arvutile. Nupu vajutamisel tekib distinktiivne heli ja pakub vajutusel suuremat tagasisidet kui näiteks membraanklaviatuur. Mehaanilised lülitid koosnevad kolmest osast: baas, vedru ja tüvi (housing, spring and stem).

Tuntum lülitite tootja on 1953. aastal loodud Saksa firma Cherry AG, mis on müünud üle 6 miljardi Cherry lüliti ja on kasutusel üle 60 miljoni müüdud klaviatuuris. Cherry AG jaotab enda lülitid vastavalt suurusele (näiteks MX Standard, MX Low Profile) ning tüve värvile (nt Brown, Blue ja Red).

Erinevad lüliti tüved pakuvad nupu vajutamisel erinevat tagasisidet ja on eelistatud erinevate kasutajate seas. Vastavalt enda omadustele langevad kolme erinevasse kategooriasse: linear, tactile ja clicky.

Linear lüliti on vajutusel sujuv, täpne ning ei paku suurt tagasisidet. See lüliti on hinnatud arvutimängurite hulgas kuna on enamasti terve liikumise käigus järjepidevalt vaikne, sujuv ja täpne (näitena Cherry Red).

Tactile lüliti puhul on vajutades tunda taktiilset tagasisidet (vajutusel nõks) ja on mõnevõrra lärmakam võrreldes linear lülitiga klaviatuuriga. Tänu auditoorsele ja taktiilsele tagasisidele on actile lüliti sobilik kirjutamiseks (näitena Cherry Brown).

Clicky lüliti on eelnevalt nimetatud kolmest kategooriast vajutamisel kõige valjem ning pakub kõige suuremat taktiilset tagasisidet (vajutusel nõks). Sellepärast ei ole clicky lülitiga klaviatuurid sobilikud avatud kontorisse ning võib pikemalt kasutamisel ära väsitada (näitena Cherry Blue).

Üldiselt on mehaanilised klaviatuurid väärtustatud enda vastupidavuse, suurema täpsuse ning mitmekülgsuse eest. Puudustena saab esile tuua kõrgemat hinda (võrreldes membraan klaviatuuriga), tekkivat müra ning raskemat kaalu, mis muudab klaviatuurid vähem kaasaskantavaks.

## Ergonoomilised klaviatuurid - Jaanus Paasoja
Mis täpselt on ergonoomiline klaviatuur? See on klaviatuur, mis on kavandatud nii, et kasutaja saaks olla võimalikult produktiivne, samal ajal klaviatuuri ohutul viisil kasutades. See tähendab, et klaviatuur võimaldab kasutajal oma tööd teha, vähendades samal ajal vigastuste ohtu trükkimise ajal. Ergonoomilised klaviatuurid on kavandatud kasutaja vajadusi silmas pidades (selle asemel, et kasutaja peaks kohanduma klaviatuuriga).

### Esimesed klaviatuurid:

TRON-klaviatuuri töötas välja professor Ken Sakamura 1987. aastal projekti TRON OS raames. TRON-klaviatuuri esimene tootmisüksus on TRON TK1, toodetud aastatel 1991–1996. Kasutati koos NEC PC-9800 seeria personaalarvutitega, mis olid Jaapanis väga populaarsed kuni 1990. aasta alguseni.  
1992. aastal, alustas Kinesis Corporation müüma kõige esimest ergonoomilist klaviatuuri The Model 100  
1994. aastal, andis Microsoft välja esimese Microsoft Natural Keyboard ergonoomilise klaviatuuri  

### Miks hakati neid kasutama?

Tavaliselt arvutikasutaja kannatab õlgade või seljavalu all pikaajalise klaviatuuri kasutamise tõttu. Eriti alguses ja kogemuse põhjal  paljud inimesed kasutavad tavapärast "hunt-and-peck" meetodit. "Hunt-and-peck" klaviatuuri kasutajad otsivad tavaliselt visuaalselt klaviatuurilt õigeid klahve ja kasutavad ainult ühte või kahte sõrme trükkimiseks. Nad peavad ekraani ja klaviatuuri vahet vaatama, mis viib küürutatud kehahoiaku tekkeni. Selle tulemuseks on selja- ja seljavalu, mis on tüüpilised klaviatuuri kasutajatele. "Hunt-and-peck" meetodiga trükkijatel on suur tõenäosus saada korduvkoormusest tingitud vigastusi (RSI) sõrmedele. Lisaks võtab selle meetodiga trükkimine kaua aega, mis põhjustab vaimset stressi ja väsimust, mis on levinud klaviatuuri kasutajate hulgas. 

### Tüüpiline klaviatuur

Tüüpiline ergonoomilise klaviatuuri kaldenurk on ligikaudu 30 kraadi. Samas on ka sellised klaviatuurid (poolitatud klaviatuurid), mille telgnurk on 90 kraadi. Ja loomulikult on ka reguleeritavate telgnurkadega klaviatuurid. 

## Holograafiline klaviatuur - Rando Kesküla

Holograafiline klaviatuur, mida nimetatakse ka virtuaalseks klaviatuuriks või hologramm klaviatuuriks. See on väike masin, mis kuvab laseriga klaviatuuri nupud tasasele pinnale. Ühendatakse arvuti või nutiseadmega ja seda võiks saada kasutada kaasaskantava klaviatuurina.  
Tööpõhimõte seisneb selles, et teil on seade, mis sisaldab laserprojektorit klaviatuuri kujutise loomiseks ja mitmeid andureid, mis jälgivad teie sõrmi projektsioonitsoonis. Kui puudutate nupu ala, registreerivad andurid selle ja edastavad asukoha vastavalt sellele, kui kaugel või lähedal see laseri lähtepunktile oli.  
Pole maailma vallutanud, sest inimestele meeldib siiani päris nuppe vajutada.

<img src="https://upload.wikimedia.org/wikipedia/commons/thumb/b/b4/ProjectionKeyboard_2.jpg/1920px-ProjectionKeyboard_2.jpg" alt="alt text" title="Hologram Keyboard">

## Erilised klaviatuurid

***Combimouse*** on unikaalne hiire-klaviatuuri kombinatsioon, mis pakub kasutajatele funktsionaalsust ja “mugavust” arvuti kasutamisel.  
Koosneb kahest osast. Vasakpoolne on nn pool vasakust klaviatuurist. Parempoolne on kombinatsioon hiirest ja klaviatuurist.  

<img src="https://www.combimouse.com/Assets/How%20it%20works/How%20it%20works%20800.jpg" alt="alt text" title="Combimouse">

***The Safetype Keyboard*** on fikseeritud vertikaalselt poolitatud klaviatuur. Numbri klahvid ja nooled on horisontaalselt. Tähed ja F-klahvid on vertikaalselt. Väga ergonoomiline ja peaks ära hoidma mitmed käte vaevused.  
NB: külgedel olevate nuppude nägemiseks on lisatud peeglid!  

<img src="https://www.micwil.com/images/gallery/safetype_safetype_vertical_keyboard_p1_800x566.jpg" alt="alt text" title="The Safetype Keyboard">

## Allikad

### Klaviatuuride paigutused

https://www.daskeyboard.com/blog/qwerty-vs-dvorak-vs-colemak-keyboard-layouts/  
https://www.typrx.com/profile/1363?utm_source=utc-website&utm_medium=leaderboard-profile&utm_campaign=utc2020  
https://ultimatetypingchampionship.com/  
https://www.reliancedigital.in/solutionbox/colemak-the-keyboard-layout-that-may-help-you-type-faster/  
https://kotaku.com/world-record-speed-typing-300wpm-mythicalrocket-youtube-1850529090  
https://www.tomshardware.com/news/world-typing-record-mythicalrocket-293wpm  

### Ergonoomilised klaviatuurid

Xah Lee [1.06.2016] http://xahlee.info/kbd/TRON_keyboard.html  
[11.03.2004]https://en.wikipedia.org/wiki/Microsoft_ergonomic_keyboards  
[09.10.2018] https://en.wikipedia.org/wiki/Ergonomic_keyboard  
[31.12.2019]https://medium.com/@kaztype/7-proven-ways-to-reduce-stress-while-you-touch-type-17d696b99fac  
https://www.goldtouch.com/what-where-why-ergonomic-keyboards/

### Membraanklaviatuurid 

https://www.iqsdirectory.com/articles/membrane-switch/membrane-keyboards/  
https://www.iqsdirectory.com/articles/membrane-switch/membrane-keyboards/layers-of-a-membrane-keyboard.html  
https://hackernoon.com/mechanical-keyboard-vs-membrane-keyboard-pros-and-cons-4r3r34oi  
https://www.electronicshub.org/mechanical-vs-membrane-keyboard/  
https://www.pcmag.com/encyclopedia/term/membrane-keyboard  
https://deskthority.net/wiki/Membrane_keyboard  
https://www.minitool.com/lib/membrane-keyboard.html  

### Mehaanilised klaviatuurid

 Marshall Honoroff.  (2022). Why you want a mechanical keyboard. [22.10.2023]. https://www.tomsguide.com/us/why-you-want-mechanical-keyboard,news-19706.html  
 MX Cherry. About CHERRY. [22.10.2023]. https://www.cherrymx.de/en/footer/about-cherry.html  
Jake Harrington. Linear vs Tactile vs Clicky Switches: A Helpful Guide. [22.10.2023]. https://switchandclick.com/linear-vs-tactile-vs-clicky-switches-a-helpful-guide-with-an-infographic/  
Switch and Click. Does a Mechanical Keyboard Improve Typing Speed? [22.10.2023]. 
https://switchandclick.com/how-to-type-faster/#:~:text=Using%20a%20mechanical%20keyboard%20instead,know%20the%20keystrokes%20are%20registering  
Patrick Miller. (2011). Mechanical Keyboards: Should You Switch? [22.10.2023]. https://www.pcworld.com/article/477022/mechanical_keyboards_should_you_switch_.html  

### Holograafiline klaviatuur

Adnan Kayyali. Holographic Keyboards: Useless Laser Vanities. [30.09.2022] https://insidetelecom.com/holographic-keyboards-useless-laser-vanities/  

### Erilised klaviatuurid

https://www.combimouse.com/Howworks.html  
https://www.ergocanada.com/detailed_specification_pages/safetype_safetype_vertical_keyboard.html
